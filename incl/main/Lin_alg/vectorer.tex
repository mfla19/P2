\section{Vektorer}
En vektor er en matrix, der enten kun har en søjle eller en række. Vektorer kan også repræsenteres geometrisk hvor en vektor er en pil med en retning og en længde.
Det vil sige, at en vektor er et særtilfælde af en matrix, og alle regneregler for matricer, gør sig derfor gældende for vektorer, men ikke alle regneregler for vektorer kan bruges for matricer.
En vektor med kun én søjle kaldes en søjlevektor, mens en vektor med kun én række kaldes en rækkevektor.
Vektorer anvendes blandt andet til at repræsentere rækker og søjler i matricer. 
I dette tilfælde er vektorerne derved delmatricer af den originale matrix.
Indgangene i en vektor kaldes vektorens vektorkomponenter, og svarer til vektorens koordinater i den geometriske repræsentation.

\begin{defn}[Søjlevektor]
Lad $A$ være en $m \times n$ matrix, så vil en \textbf{søjlevektor} være en delmatrix med kun en søjle, og med alle søjlens rækkekomponenter.
\begin{align*}
\vec{v}=\vec{A}_j = 
\begin{bmatrix}
a_{1,j}\\
a_{2,j}\\
\vdots \\
a_{m,j} \\
\end{bmatrix},\qquad  i\in \{1,...,n\}
\end{align*}
Vektoren $\vec{v}$ siges at have dimension $m$ og tilhører  $\mathds{R}^m$.
\end{defn}

På samme måde kan en rækkevektor defineres


\begin{defn}[Rækkevektor]
Lad $A$ være en $m \times n$ matrix, så vil en \textbf{rækkevektor} $\vec{v}$ være en delmatrix med kun en række og med alle rækkens søjlekomponenter.
\begin{align*}
\vec{v}=\vec{a}_i = 
\rvect{a_{i,1} & a_{i,2} & \dots & a_{i,n}},
\qquad  j\in \{1,...,m\}
\end{align*}
Vektoren $\vec{v}$ siges at have dimension $n$ og tilhører $\mathds{R}^n$.
\end{defn}
Bemærk at hvis henholdsvis $m$ eller $n$ er $1$, så er matricen i forvejen en vektor.\\

\subsection{Standard basis vektorer}
Standard basis vektorer er vektorer, hvis koordinater alle er $0$ pånær én, der har længden $1$ ud af aksen i det rum, $\mathds{R}^n$, vektoren er i. Standard basis vektorer i $\mathds{R}^n$ skrives som $\vec{e_i}$, hvor $i\in \{1,..,n\}$, hvor $i$ er den vektorkomponent, som har værdien $1$. 

\begin{defn}[Standard basis vektorer]
Lad $\vec{e}_{i}\in\mathds{R}^n$ være en vektor hvis $j$'te indgang er givet ved
\begin{align*}
\vec{e}_{i_{j}}=\begin{cases} 0, \quad j \neq i
\\ 1 , \quad j = i \end{cases}.
\end{align*}

\end{defn}

